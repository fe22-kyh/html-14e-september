![ada-lovelace](assets/ada_lovelace.png)
# Ada Lovelace

I denna övning ska du skapa en webbsida om Ada Lovelace, du finner lite längre en text du ska använda.
Design får du själv bestämma men nedan finns ett antal krav som du ska följa.

* Minst två bilder

https://commons.wikimedia.org/wiki/File:Ada_Byron_aged_seventeen_(1832).jpg

https://commons.wikimedia.org/wiki/File:Ada_Lovelace_portrait.jpg

* En länk till Wikipedia om Ada Lovelace

* En rubrik överst

* Semantisk HTML


**LEVEL UP**

Ytterligare en HTML-sida med ett bildgalleri (Glöm inte att bara ta bilder du har rätt till att använda,
använd exempelvis Wikimedia)



# Text att använda

## Ada Lovelace

### Vem var Ada Lovelace?

Augusta Ada Byron föddes i december 1815 i London. Hennes föräldrar var Anne Isabella Byron
och George Gordon Byron men mest känd som Lord Byron. Anne Isabella (kallades Annabella) var en duktig matematiker och var redan som
barn begåvad. Hennes föräldrar anställde en pensionerad professor från Cambridge Universitet och hon fick en utbildning inom
klassisk litteratur, filosofi, naturvetenskap och matematik. Lord Byron var vid Adas födelse en av Englands mest kända poeter och en
angängare romantiken. Han var en notorisk kvinnotjusare, ständigt i skuld och hade ett rykte som "mad, bad and dangerous to know".

Giftemålet mellan Annabella och Byron kan tyckas underligt då de var väldigt olika men de gifte sig i början 1815. Äkteskapet höll
inte länge utan en månad efter Adas födelse så separerade de och Byron stack till Frankrike och skulle aldrig träffa sin dotter igen.

### Uppväxt

Orolig för att Ada skulle få några av hennes fars mer rebelliska drag eller intresse för poesi fick Ada en strikt uppväxt som
liknande hennes mammas i bl.a. matematik och logik. I ett utdrag från hennes guvernants dagbok kan vi läsa följande om hennes schema.

>"lessons in the morning in arithmetic, grammar, spelling, reading, music, each no more than a quarter of an hour long - after dinner,
geography, drawing, French, music, reading, all performed with alacrity and docility." (Hollings C, Martin U, Rice A, s.9)

Vid 13 års ålder hade hon bl.a. William Frend som lärare (som hade varit hennes mammas privatlärare) och via honom lärde hon känna
Mary Somerville som var matematiker och populär författare. Genom Mary fick Ada en ingång till Londons vetenskapliga och litterära
societet och 1833 träffade hon på Charles Babbage. 1835 gifte hon sig med William King en något äldre herre som delade och uppmuntrade
Adas intresse för matematik. 1838 blev King "Earl of Lovelace" och Ada blev då "Countess of Lovelace" och därefter Ada Lovelace.
De flyttade ut en bit utanför London och fick tre barn. I ett brev till Mary Somerville kan vi läsa följande om Adas dedikation till
matematiken.

>"I now read Mathematics every day & am occupied in Trigonometry & in preliminaries to Cubic & Biquadratic Equations. So you see
that matrimony has by no means lessened my taste for those pursuits, nor my determination to carry them on..."
(Hollings C, Martin U, Rice A, s.32)

### Charles Babbage

Charles Babbage började arbeta på sin "The Analytical Engine" i mitten 1830-talet och han och Ada Lovelace blev goda vänner och hon
fungerade som ett bollplank och fascinerades av denna maskin och dess möjligheter.

1840 blev Babbage inbjuden till Turin för att hålla en föreläsning där Luigi Menabrea en ung italiensk ingejör deltog. Han skrev
sedan den första texten om "The Analytical Engine". 1844 fick Ada förfrågan om att översätta denna text till engelska, där hon även
utökade en hel del bl.a. med den appendix som kallas för "Note G" som innehåller instruktioner för hur ett program i
>"The Analytical Engine" skulle fungera. Det är "Note G" som brukar kallas för det första datorprogrammet och Ada därför den första
programmeraren.

Till skillnad från Babbage såg Ada möjligheten att "The Analytical Engine" skulle kunna vara mer än bara en maskin som gör
matematiska beräkningar. Utan den skulle rent teoretiskt kunna skapa musik eller konst. Såhär skriver hon i "Note G".

>"Supposing that the fundamental relations of pitched sounds in the science of harmony and of musical composition were susceptible
of such expression and adaptations, the engine might compose eloborate and scientific pieces of music of any degree of complexity
or extent." (Hollings C, Martin U, Rice A, s.82)

Tyvärr blev aldrig Babbage "The Analytical Engine" byggd då han inte fick några pengar för att bygga den.

Ada hade kanske en till hennes moders besvikelse en fascination för sin far som hon aldrig träffade (han dog 1824). Hon uppskattade
poesi och funderande på att skriva matematiskt poesi. Hennes synsätt på matematik kanske bäst beskrivs i denna mening från ett brev
till hennes mamma.

>“If you can’t give me poetry, can’t you give me poetical science?”

Det kanske var just Adas intresse att blanda matematik, logik, fantasi och poesi som gjorde att hon såg saker på ett annorlunda sätt.

### Källor

Hollings C, Martin U, Rice A. (2018). *Ada Lovelace: The Making of a Computer Scientist*
